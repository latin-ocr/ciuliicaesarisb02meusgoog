154 BELLI GALLICI

ationem debonis direptis decernunt, Litavicci fratrumque
bona publicant, legatos ad Caesarem purgandi sni gratia

amittunt. haec iaciunt recuperandorum suorum causa3 sed
contaminati facinore et capti compendio ex direptis bonis,
quod ea res ad multos pertinebat, et timore poenae ex·
territi consilia clam de bello inire incipiunt civitatesque

areliquas legationibus sollicitant. quae tametsi Caesar in-
tellegebat, tamen, quam mitissime potest, legatos appellat:
nihil se propter inscientiam levitatemque vulgi gravius de
civitate iudicare neque de sua in Haeduos benevolentia

ademinuere. ipse maiorem Galliae motum expectans, ne
ab omnibus civitatibus circumsisteretur, consilia inibat,
quem ad modum a Gergovia discederet ac rursus omnem
exercitum contraheret, ne profectio nata ab timore de·
fectionis similisque fugae videretur.

44 Haec cogitanti accidere risa est facultas bene gerendae
rei. nam cum in minora castra operis perspiciendi causa
venisset, animadvertit collem, qui ab hostibus tenebatur,
nudatum hominibus, qui superioribus diebus vix prae mul-

atitudine cerni poterat. admiratus quaerit ex perfugis cau·
sam, quorum magnus ad eum cotidie numerus confluebat
aoonstabat inter onmes, quod iam ipse Caesar per explo-
ratores cognoverat, dorsum esse eins iugi prope aequum,
sed silvestre et angustum, qua esset aditus ad alteram
apertem oppidi; vehementer huic illos loco timere nec iam
aliter sentire, uno colle ab Romanis occupato si alterum
amisissent, quin paene circumvallati atque omni exitu et
spabulatione interclusi viderentur. ad bunc muniendum

45 locum omnes a Vercingetorige evocatos. Hac re cognita
Caesar mittit complures equitum turmas eo de media
nocte3 imperat, ut paulo tumultuosius omnibus locis per·

evagentur. prima luce magnum numerum impedimento-
rum ex castris mulorumque produci deque his stramenta
detrahi mulionesque cum cassidibus equitum specie ac

 

